<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="Webová prezentace divadelního spolku Tyl Rakovník">
    <meta name="author" content="Aneta Štěpánková">
    <meta name="keywords" content="Divadlo, Rakovník, Kultura">
    <title>Divadelní spolek Tyl Rakovník | O nás</title>
    <!--favicon-->
    <link rel="apple-touch-icon" sizes="120x120" href="img/apple-touch-icon.png">
    <link rel="icon" type="image/png" sizes="32x32" href="img/favicon-32x32.png">
    <link rel="icon" type="image/png" sizes="16x16" href="img/favicon-16x16.png">
    <link rel="manifest" href="img/site.webmanifest">
    <link rel="mask-icon" href="img/safari-pinned-tab.svg" color="#5bbad5">
    <meta name="msapplication-TileColor" content="#da532c">
    <meta name="theme-color" content="#ffffff">
    <!--favicon-->
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link href="https://fonts.googleapis.com/css?family=Open+Sans&display=swap" rel="stylesheet">
    <link rel="stylesheet" href="css/main.css">
</head>

<body>
    <div class="layout">
        <header>
            <h1>Divadelní spolek Tyl Rakovník</h1>
            <nav class="menu">
                <ul>
                    <li class="menu-item"><a href="index.html">Úvod</a></li>
                    <li class="menu-item active"><a href="about.html">O nás</a></li>
                    <li class="menu-item"><a href="repertory.html">Repertoár</a></li>
                    <li class="menu-item"><a href="members.html">Členové</a></li>
                    <li class="dropdown menu-item">
                        <a href="javascript:void(0)">Obsah</a>
                        <div class="dropdown-content">
                            <a href="content.html">Obsah</a>
                            <a href="content-articles.html">Blog </a>
                            <a href="content-events.html">Události </a>
                        </div>
                    </li>
                    <li class="menu-item"><a href="gallery.html">Galerie</a></li>
                    <li class="menu-item"><a href="contacts.html">Kontakty</a></li>
                </ul>
            </nav>
        </header>
        <main class="content">
            <div class="subpages">
                <ul>
                    <li><a href="#sec-01">Současnost</a></li>
                    <li><a href="#sec-02">Historie</a></li>
                    <li><a href="#sec-03">Řekli o Nás</a></li>
                    <li><a href="#sec-04">Stanovy a jednací řád</a></li>
                </ul>
            </div>
            <section id="sec-01">
                <h2>Osud to s námi myslí dobře…</h2>
                <p>Říká v rozhovoru o rakovnickém divadelním souboru jeho vedoucí, režisérka a herečka Alena Mutinská.
                </p>

                <h3>Jak se mají „Tyláci“ v současné době? Co pro soubor znamená organizace dvou přehlídek?</h3>
                <p>V současné době je ve spolku evidováno 58 členů, to jsou ti, co řádně platí členské příspěvky. Pak
                    máme tzv. členy nečleny, kteří nechtějí být nikde evidováni, ale bez nichž si nedovedu chod spolku
                    představit a třetí skupina členů nečlenů jsou „mlaďoši“ a to jsou ti, kteří nás nutí neusnout na
                    vavřínech a něco dělat. K členství nikoho nenutíme, být Tylákem je vlastně čest. Pro mne jsou ale
                    cenní všichni, nedělám rozdíly. Pak je samozřejmě i hračka spolupořádat krajskou a celostátní
                    přehlídku (Wintrův Rakovník a Popelku). Na přípravě se podílí valná část spolku. Je to tak: vždy
                    určíme datum, kdy se vymetou pavučiny, nanosí stoly; naklidíme, nazdobíme, rozepíšeme služby za
                    barem,rozdělíme si soubory a hosté mohou přijet. Pořadatelem krajské přehlídky je Město Rakovník a
                    Kulturní centrum Rakovník, spolek je spolupořadatelem. Soubory jsou vybírány na základě došlých
                    přihlášek. V minulých letech jsme stíhali přihlášené inscenace předem osobně zhlédnout, ale protože
                    času je méně a méně, žádáme soubory, aby současně s přihláškou zaslaly záznam inscenace na DVD.
                    Porotce si vybíráme sami, myslím si, že jsou opravdu kvalitní a soubory, pokud nejsou namyšlené a
                    hloupé, si odvážejí z Wintrova Rakovníka cenné informace.</p>

                <h3>A Popelka?</h3>
                <p>S Popelkou je to trochu jinak Simona Bezoušková - Nipos-Artama Praha a odborná rada sestaví
                    dramaturgický plán přehlídky, se kterým pak Kulturní centrum pracuje. Když je program znám a vše ze
                    strany Kulturního centra připraveno, vstupují na scénu Tyláci. Popelka se do svých deseti let dost
                    nacestovala. Svoji pouť začala v Kralupech nad Vltavou, poté zavítala do Ostravy Poruby, odtud do
                    Stráže po Ralskem a skočila u nás v Rakovníku, kde se jí líbí a kde ji máme rádi. Spolu s námi ji
                    opatruje Ministerstvo kultury, Nipos Artama a Město Rakovník. Wintrův Rakovník pak ještě Středočeský
                    kraj.</p>

                <h3>Jaké je postavení souboru v rámci města a Kulturního centra?</h3>
                <p>Tam, kde mají domov obě přehlídky, máme svůj domov i my, Tyláci. Díky obrovské podpoře ze strany
                    Města i Kulturního centra můžeme nerušeně zkoušet a být v divadle opravdu doma. V roce 1992 jsme
                    byli zaregistrování Ministerstvem vnitra jako občanské sdružení. Ve své péči máme Divadelní bar U
                    Tyláků. V baru se střídáme, někdy se potkáváme jedni a ti samí, pak následuje ve výboru výměna
                    názorů a tak stále dokola. Za činnost v baru není nikdo placen, získané peníze ukládáme na účet, ze
                    kterého si hradíme náklady na inscenace, na různé semináře, Jiráskův Hronov a potřeby nutné pro chod
                    spolku.</p>

                <h3>Které inscenace máte na repertoáru a podle čeho volíte nové tituly? Co právě zkoušíte?</h3>
                <p>Stále hrajeme Jirotkova Saturnina, Šváchovu pohádku O tlusté Matyldě, loutkovou inscenaci podle
                    románu R. L. Stevensona v dramatizaci Evy Sukové Ostrov pokladů a zkoušíme Šakalí léta. Režie jsem
                    se ujala já, na text mě upozornil Honza Šotkovský, který mně ho pomohl sehnat. Za to mu moc děkuji!
                    Nemáme dramaturgickou radu, režiséři si hledají tituly sami s přihlédnutím k obsazení, ale i k
                    divákovi, protože bez něho, co si budeme povídat, to není ono. Zkoušky máme tak dvě až tři týdně.
                    Vše také závisí na tom, jak je vytížené Tylovo divadlo.</p>

                <h3>Jak probíhají vaše premiéry?</h3>
                <p>Jsou radostné, končí až v brzkých ranních hodinách, pijeme a ňamkáme na účet J.K. Tyla.</p>

                <h3>Máte tedy dostatečnou základnu mladých? Jak je váš soubor vlastně složen věkově? A kde sháníte nové
                    členy?</h3>
                <p>Myslím, že převládají mladí, pak následuje střední generace a nakonec my starší. Se Šakalími léty
                    přišlo docela dost mladých a to je bezva. Jsou upřímní, veselí a je s nimi moc dobře – neintrikují,
                    jak to někdy umíme my starší. Mám je ráda.</p>

                <h3>Zúčastňují se vzdělávacích akcí, jako např. seminářů na Hronově atp.?</h3>
                <p>Samozřejmě, že ano. Navštěvují semináře na Jiráskově Hronově, Kurz praktické režie, studují na
                    státních i soukromých konzervatořích.</p>

                <h3>To je pravda, z vašich řad se vylíhlo už několik profesionálů – připomeneš?</h3>
                <p>Určitě. Jsou to třeba herci Verunka Kubařová, Evička Kodešová, Jana Infeldová, Jan Grundman, režisér
                    Adam Doležal, nebo moderátorka Marcelka Škábová.</p>

                <h3>Jaký je vůbec váš vztah k ostatním soutěžním přehlídkám? Nebo se zúčastňujete jen té své?</h3>
                <p>Té své, ale i jiných. V roce 2010 jsme zavítali na krajskou loutkářskou přehlídku s Ostrovem pokladů
                    a skončili v Chrudimi. Z rozborových seminářů takové přehlídky se dozvídáme mnoho zajímavých věcí
                    týkajících se nejen té naší inscenace, ale i těch ostatních. A pokud se vám inscenace povede, je
                    taková přehlídka lepší než tisíc propagačních letáků!</p>

                <h3>Co víte o svém publiku? Jaká je návštěvnost vašich představení? Pořádáte i jiné akce kromě svých
                    představení?</h3>

                <p>Naše domácí publikum je vnímavé, chytré a kulturní. Dobré představení dovede ocenit. Nemáme s
                    návštěvností problém. Další akce, které se konají v prostorách Tylova divadla, zůstávají na bedrech
                    Kulturního centra, za všechny uvádím např. divadelní předplatné, filmová představení, koncerty od
                    folku přes pop až ke klasice, jazzové večery a celou řadu dalších akcí. O kulturu u nás v Rakovníku
                    nouze není.</p>

                <h3>Jak dlouho jsi vedoucí spolku?</h3>
                <p>Od roku 1984.</p>

                <h3>Zároveň pracuješ jako dramaturg KC, že?</h3>
                <p>Myslím, že na tom nezáleží. Jedno dělám z lásky a to druhé z lásky a pro peníze.</p>

                <h3>Známe Tě jako výbornou herečku (Jitra…, Umřít smíchy, Tvrdohlavka…),na kterou roli jako herečka
                    vzpomínáš nejradši?</h3>
                <p>Na Jitra, na Vojnarku a na Tvrdohavou ženu.</p>

                <h3>A na kterou jako režisérka?</h3>
                <p>Nedovedu vyzdvihnout jednu nad druhou, je to jako s dětmi. Všechny někdy zlobí a ty je máš stejně
                    ráda, a tak vzpomínám na všechny.</p>

                <h3>A ještě mě zajímá, kolik máte „kmenových“ režisérů a jestli se dělíte na herce-režiséry-výtvarníky
                    atd. nebo děláte všichni všechno?</h3>
                <p>Režiséři jsou Jiří Suk, Adam Doležal, Honza Grundman, nebo Jan Švácha. Scénografové Lucie
                    Auerswaldová-Babáková, Pavel Purkrábek j.h.,... ale ve finále to někdy vypadá, že děláme všichni
                    všechno.</p>

                <h3>Co osobně považuješ za největší úspěch(y) souboru?</h3>
                <p>Že jsme a pevně věřím, že budeme.</p>

                <h3>Jaké jsou vaše a Tvoje osobně plány s divadlem do budoucna?</h3>
                <p>Myslím, že moc neplánuji a přesto přišly věci, za které jsem vděčná. Takže to zkusím neplánovat a
                    nechám to na osudu, který to se mnou, i s mým souborem, myslí dobře. </p>

                <h3>Které inscenace z minulosti považuješ za nejúspěšnější a proč?</h3>
                <p>"A jitra jsou zde tichá" - dramatizace nám byla ušita od Jarmilky Černíkové-Drobné na tělo, znala
                    nás. Na režii s Pepíčkem Kettnerem vzpomínáme všechny rády a dodnes. K dalším, myslím si, že
                    úspěšným inscenacím patří Šrámkovo Léto – režie Pepa Kettner, Vojnarka - režie - Zdeněk Pošíval,
                    Umřít smíchy - režie Jarda Kodeš, Profesionální žena - režie Milan Schejbal, Loupežník - režie Pepa
                    Kettner, nesmím zapomenout ani na Tvrdohlavou ženu - režie Jarda Kodeš, Z deníku Kocoura Modroočka v
                    mé v režii a poslední úspěšnou inscenací je Jirotkův Saturnin v režii Jiřího Suka. Většina těchto
                    inscenací byla vedena jistou rukou profesionálů, a bylo to vidět i na přesvědčivých hereckých
                    výkonech i na inscenacích samotných. Pro mne to byla ta nejcennější zkušenost, taková divadelní
                    škola v praxi. A když nad tím tak přemýšlím čerpám z těchto zkušeností dodnes. </p>

                <h3>Ne, že bychom vám to přáli, ale s jakými největšími problémy se jako soubor potýkáte?</h3>
                <p>Dnešní doba je hektická, mladí mají kromě divadla mnoho jiných zájmů a možností, starší jsou zase
                    vytížení pracovně, navíc starost o rodinu, takže skloubit zkoušky tak, aby to vyhovovalo všem, je
                    někdy pěkný hlavolam. </p>

                <em>Rozhovor do amatérské scény – prosinec 2011
                    (Otázky kladla Pavlína Schejbalová.) </em>
            </section>
            <section id="sec-02">
                <h2>Začátky ochotnického divadla v Rakovníku</h2>
                <p>Počátkem 19. století sílí české vlastenecké hnutí, k šíření správné podoby českého jazyka a
                    vlasteneckého uvědomění přispívá i rozvoj ochotnického divadla. Od roku 1812 se v Rakovníku
                    ochotnické divadlo hraje stále, i přes některá období útlumu způsobená legislativními překážkami
                    kladenými úřady Rakousko-Uherska, problémy generačními i občasnou přebujelostí různých ochotnických
                    spolků v tak malém městě. </p>
                <ul>
                    <li>
                        <p>
                            1812 - první české představení Husité u Naumburku. Z němčiny přeložil a s ochotníky
                            nastudoval
                            berní Jan Kubla. Následoval desetiletý útlum.
                        </p>
                    </li>
                    <li>
                        <p>
                            1822 - studenti, řemeslníci a písaři sehráli hru Mečislav a Blanka. Po uvedení zákaz
                            divadla.
                        </p>
                    </li>
                    <li>
                        <p>
                            1827 - hostování neúspěšné německé divadelní společnosti. Místní studenti využili situaci a
                            s
                            úspěchem zahráli ve prospěch této společnosti, které chyběly prostředky, česky Klicperovu
                            hru
                            Jan za chrta dán. Po velkém úspěchu ještě v letech 1827 a 1828 sehráli několik dalších
                            českých
                            her. České divadlo pak znovu zakázáno, pauza trvala 13 let. hru
                            Jan za chrta dán. Po velkém úspěchu ještě v letech 1827 a 1828 sehráli několik dalších
                            českých
                            her. České divadlo pak znovu zakázáno, pauza trvala 13 let.
                        </p>
                    </li>
                    <li>
                        <p>
                            1840 - z iniciativy Fr. Hovorky založena stálá Ochotnická společnost, která svou činnost
                            zahájila 3.1.1841 uvedením Macháčkovy veselohry Půjčka za oplátku.
                        </p>
                    </li>
                    <li>
                        <p>1851 - c.k. okresní hejtman zakázal divadlu činnost – tento zákaz trval 10 let.</p>
                    </li>

                    <li>
                        <p>
                            1861 - po pádu Bachova režimu nastává oživení. Ke slavnostnímu zahájení hospodářské výstavy
                            nastudována hra J.J. Kolára Debora (23.10.). Do r. 1865 úspěšně sehráno dalších 35
                            představení.
                            O úřední povolení muselo být žádáno c.k. místodržitelství, k žádosti připojen seznam her i
                            herců
                            s udáním věku a zaměstnání „aby snad nikdo vystoupením na charakteru neztratil.“ „Panny,
                            které
                            za ochotnice se přihlásily, byly považovány za lehké“. Převážná část výnosů, ostatně jako po
                            celou dobu začátků ochotnického divadelnictví, byla věnována na dobročinné účely.
                        </p>
                    </li>
                    <li>
                        <p>1865 - dochází k velkému generačnímu rozkolu. Odcházejí staří ochotníci, i zástupci mladé
                            generace spolek hromadně opouštějí a vstupují do jiných, většinou dobročinných spolků. Zbylí
                            staří divadelníci později darují jeviště, knihovnu, šatnu i finanční hotovost studentskému
                            spolku Vesna (1869).
                            Tento divadelní spolek zrušen 15.11. 1867.</p>

                        <p>Mladými herci založeno Domácí divadlo. Jeho členové se později stali spoluzakladateli
                            Ochotnické
                            jednoty Tyl. Vedoucím Domácího divadla se stává Vladimír Malec, od r. 1867 Roch Lettl. První
                            představení bylo sehráno v dílně obuvníka Ferd. Malce (6.1. 1866 – M. Kopecký – Kašpárek
                            hledá
                            kmotra). (Z pamětní knihy sepsané Rochem Lettlem: „Počínání tohoto hloučku bylo vzorné,
                            obětavé a velmi
                            nesnadné, takže po velmi značném lopocení a namáhání, an hmotných prostředků se jim
                            nedostávalo,
                            zřízeno jeviště druhu nejprimitivnějšího. Materiál na kostru daly olše, jež naši druhové za
                            tiché noci při svitu měsíce v bývalém obecním parku na Sekyře pokáceli, pak chmelové tyče a
                            plaňky, které si v zahradě p. Nathána Steina na věčnou oplátku vypůjčili“... „V hledišti pro
                            pány kluky zřízena též galerie, která se při představení s publikem zřítila“).</p>
                    </li>
                    <li>
                        <p>1869 - nastává boom v zakládání nových divadelních spolků (dramatický odbor Sokola již 1865),
                            kterých postupně vznikají desítky. Některé přetrvají až do poloviny 20. století.
                            Vzhledem k nedostatku herců si tyto spolky vzájemně vypomáhají.
                        </p>
                        <p>Na podporu oživení činnosti Domácího divadla (po krátkém období útlumu, neboť pokračují
                            neshody se starými ochotníky a Vesnou) a ve snaze urovnat roztříštěnou ochotnickou scénu
                            svolána 13.9. schůze.
                            Roch Lettl podává návrh, aby Spolek divadelních ochotníků přijal do svého názvu jméno J.K.
                            Tyla. Návrh byl přijat. </p>
                    </li>
                    <li>
                        <p>1872 - 28.6. - Roch Lettl vydává „Provolání k omladině rakovnické“, kde vyzývá k založení
                            Divadelní ochotnické jednoty TYL, která obnoví ochotnický spolek.</p>
                        <p>7.7. - svolána první poradní schůze za účasti 18 zakládajících členů. Předloženy a schváleny
                            Stanovy.</p>
                        <p>21.7. – stanovy spolku potvrzeny výnosem c.k. místodržitelství království Českého.</p>
                        <p>28.9. – první valná hromada DOJ TYL konaná v hostinci U zlaté štiky za přítomnosti 25 členů.
                        </p>
                        <p>31.8. - Je právně potvrzená a zahájená činnost spolku pod názvem Divadelní ochotnická jednota
                            Tyl v Rakovníku. Spolek má 25 členů, ale nemá jeviště a kulisy.</p>
                        <p>9.10. - V sále hostince U Beků se koná slavnostní představení se hrou Nepokradeš,kdy si
                            spolek musí zapůjčit kulisy od ochotníků z Lužné,ale po tomto úspěchu městská rada daruje
                            spolku dříví z obecního lesa a v krátkém čase pak spolek vlastní nové jeviště.</p>
                    </li>
                    <li>
                        <p>1879 - Do této doby spolek zdárně funguje v pronájmech pohostinství U Zlaté koruny, U
                            Zeleného stromu,Na Střelnici a i jinde. Pro osobní spory však nastává asi na 4 roky pasivita
                            jednoty.</p>
                    </li>
                    <li>
                        <p>1884 - Opět se obnovuje činnost spolku s novými členy, ale pořád ve vypůjčených sálech.</p>
                    </li>
                    <li>
                        <p>1914 - DOJ Tyl získává místo v nově postavené sokolovně, na jejíž stavbě se spolek podílel,
                            ale potřeba stálé scény nadále zůstává.</p>
                    </li>
                    <li>
                        <p>1919 - Vzniká přípravný sbor pro stavbu divadla v Rakovníku, kde mají své zástupce jak
                            městská rada, DOJ TYL, tak i další rakovnické spolky a korporace.</p>
                    </li>
                    <li>
                        <p>1929 - Zřízením biografu v sokolovně se opět řeší prostorové problémy přestěhováním scény do
                            Dělnického domu, což je ale opět řešení dočasné.</p>
                    </li>
                    <li>
                        <p>1930 - Vzniká nový Spolek pro vybudování městského divadla v Rakovníku.</p>
                    </li>
                    <li>
                        <p>1938 - Do prodeje dává město Lidový dům. DOJ Tyl se proto spojuje s Pěvecko-hudebním spolkem
                            a společně zakládají Družstvo Tylův dům a pak na úvěr Lidový dům kupují. Ten je následně
                            přejmenován na Tylův dům.</p>
                    </li>
                    <li>
                        <p>1939 - 4.5. - V Tylově domě se koná úvodní představení se hrou Mikuláš Dačický z Heslova
                            Následně začíná rozsáhlá rekonstrukce divadla.</p>
                    </li>
                    <li>
                        <p>1940 - 20.1. - Opětovné zahájení provozu divadla s představením Josef Kajetán Tyl Přes velké
                            zadlužení získali ochotníci v Rakovníku konečně svůj stálý divadelní stánek.</p>
                    </li>
                    <li>
                        <p>1947 - Do tohoto roku uspořádala DOJ Tyl téměř 700 divadelních představení. Účastnila se s
                            úspěchem řady soutěží, jako je Jiráskův Hronov, Tylova Kutná Hora, a Klicperův Chlumec.
                            Rakovničtí ochotníci měli čest si zahrát i s řadou významných herců našich předních scén,
                            jako například se Zdeňkem Štěpánkem, Jindřichem Mošnou, Eduardem Vojanem, Hugo Haasem, Olgou
                            Scheinpflugovou a dalšími.</p>
                    </li>
                    <li>
                        <p>1951 - Komunisté po převzetí moci potřebovali kontrolovat všechny oblasti i zájmovou.
                            Na sjezdu kulturních a politických pracovníků v Soběslavi se usnesli na zásadách jak má
                            kultura vypadat.
                            Spolky byly zrušeny zákonem a soubory byly donuceny přejít pod takzvané zřizovatele (JZD,
                            ROH, SČM, závodní kluby).
                            Každý soubor měl povinnost odehrát za rok 4 hry. Jednu českou nebo slovenskou původní, jednu
                            českou nebo slovenskou klasickou, jednu sovětskou a jednu ruskou klasickou.</p>
                    </li>
                    <li>
                        <p>1951 - Divadelní ochotnická jednota TYL přešla pod Závodní klub n.p. RKZ Rakovník. Za tuto
                            dobu nastudovala 38 premiér.</p>
                    </li>
                    <li>
                        <p>1956 - Divadelní soubor TYL přešel pod Závodní klub n.p-TOS Rakovník. Zde nastudoval 8
                            premiér. </p>
                    </li>
                    <li>
                        <p>1958 - Zřizovatelem divadelního souboru TYL se stala Osvětová beseda MNV v Rakovníku. Soubor
                            nastudoval 40 premiér. 4. 8. 1966 usnesením rady MNV po dohodě se stranickými orgány
                            ukončila činnost divadelního souboru TYL pro dlouhodobou stagnaci.</p>
                    </li>
                    <li>
                        <p>1967 - 27.4. Městská osvětová beseda představuje soubor TYL na zahájení obnovené činnosti
                            hrou A. Jiráska „LUCERNA“. Nastudovány 3 premiéry. Pražské jaro 1968 a následné politické
                            události ovlivnily nejen život divadelního souboru TYL ale celé naší vlasti. Činnost souboru
                            byla opět utlumena.</p>
                    </li>
                    <li>
                        <p>1970 - Snaha ochotníků pokračovat v činnosti a nastudovat např. hru Svatby sňatkového
                            podvodníka se nepodařila. ROZVOJ č. 21 z 28.5.1970 - ochotníků ubývá.</p>
                    </li>
                    <li>
                        <p>1971 - 4. 11. Divadelní soubor TYL obnoví svoji činnost ke 100. výročí - ROZVOJ č.44. 11. 11.
                            přátelská schůzka divadelních ochotníků k obnově vzájemného přátelství. V roce 1972
                            tomu bude 100 let kdy byla založena Divadelní ochotnická jednota TYL. Jde tedy o stanovisko
                            všech k tomuto výročí.</p>
                    </li>
                    <li>
                        <p>1972 - 29.6. obnovena divadelní činnost v plném rozsahu. Byl zvolen nový výbor z několika
                            osvědčených ochotníků a nových členů souboru.</p>
                        <p>Tento rok je jubilejním rokem, 100. výročí založení Divadelního ochotnického spolku TYL a
                            160. výročí českého divadla v Rakovníku.</p>
                        <p>K výročím byla pořádána výstava, vydán bulletin a nastudováno slavnostní představení hry
                            Karla Vojtla „Rakovnický primas Diviš Rubín“. Ve hře účinkovali kromě divadelních ochotníků
                            orchestr Okresního kulturního střediska v
                            Rakovníku, pěvecký sbor „Ráček“ 1. ZDŠ v Rakovníku a taneční klub „Nezbedný bakalář“
                            Městského kulturního střediska v Rakovníku.</p>
                        <p>Za tuto dobu nastudovali ochotníci 38 premiér.</p>
                    </li>
                    <li>
                        <p>1992 - Dne 24. 1. získává soubor právní subjektivitu a stal se občanským sdružením
                            „Divadelním spolkem TYL“.
                            O navrácení majetku spolek nepožádal. Se svolením Města Rakovníka a Kulturního centra v
                            Rakovníku využívá prostory Tylova divadla.</p>
                        <p>Nastudoval celkem 17 premiér.</p>
                    </li>
                </ul>
                <p>Z archivních záznamů zaznamenaly: Hana Pilíková, Wanda Hrdinová a Marie Zamazalová.</p>
            </section>
            <section id="sec-03">
                <h2>Milan Schejbal, režisér, pedagog DAMU, umělecký šéf Divadla A. Dvořáka v Příbrami</h2>
                <img src="http://www.tyl-rakovnik.cz/img/o_nas/rekli_o_nas/milan_schejbal.jpg"
                    alt="Foto: Milan Schejbal, režisér, pedagog DAMU, umělecký šéf Divadla A. Dvořáka v Příbrami">
                <p>Když jsem byl požádán Jirkou Sukem o těchto pár řádků, tak jsem si s hrůzou uvědomil, jak dlouho
                    vlastně znám rakovnické Tyláky. Ono spojení „s hrůzou“ samozřejmě neznamená hodnocení jejich
                    divadelní práce, to bych jistě volil jiná slova, ale jde o povzdech nad dlouhým časovým obdobím. Do
                    Rakovníka na Wintrovky jsem začal jezdit někdy na přelomu 70. a 80. let minulého století a učil se
                    divadlu a porotování. Tehdy jsem poznal Alenku Mutínskou, Kodešovy, Karnoldovy a řadu dalších, z
                    nichž se mnozí stali mými kamarády. A pak přišla další generace rakovnických divadelníků. S tou jsem
                    se setkával nejen na jejich domácí půdě, ale také na seminářích Jiráskova Hronova, kde jsme zažili
                    mnohé. Však Honza Švácha či Jirka Suk by mohli vyprávět. A nebylo by to vskutku vyprávění krátké…
                    Jsem moc rád, že i oni se stali mými kamarády. V současné době se setkávám v Kurzu praktické režie s
                    Petrou Jiráskovou a Vítkem Štěpánem, kteří patří k nejmladší rakovnické divadelní generaci. Věřím,
                    že i oni se zařadí mezi mé kamarády.</p>
                <p>Za tu dobu jsem viděl drtivou část „tylácké“ divadelní produkce, mnohé inascenace mně zůstaly v
                    paměti a vzpomínám na ně jako na opravdový divadelní zážitek, jako např. …a jitra jsou zde tichá,
                    Umřít smíchy, Věra Lukášová, Tvrdohlavá žena, Kocour modroočko, Saturnin, O tlusté Matyldě a mnohé
                    další. Jsem také rád za cennou zkušenost, které se mi dostalo díky tomu, že jsem měl možnost v druhé
                    polovině 80. let nastudovat s rakovnickým souborem inscenaci Profesionální žena, se kterou jsme
                    vystoupili i na Jiráskově Hronově. Díky tomu jsem poznal práci tohoto souboru zblízka. A přesvědčil
                    jsem se o tom, co vždy zdobilo a dodnes zdobí práci tohoto souboru: snaha o neotřelou a objevnou
                    dramaturgii, promyšlenou režii a hlavně důraz na propracované kvalitní herectví. Je jasné, že se to
                    pokaždé nezdaří zcela, ale to k divadlu, zvláště k tomu, které si klade takto náročné cíle, patří.
                    Nejvíc si však cením toho, že rakovničtí nikdy nezapomínají na diváky. Ani jednou jsem za celou dobu
                    nezaznamenal, že by jejich inscenace vykazovaly znaky pouhé sebeprezentace či „umění pro umění“.
                    Naopak, vždy počítají s divákem, kterému je hlavně jevištní dění určeno a který je nedílnou součástí
                    každého představení, aniž by se mu však v nejmenším podbízeli. Je jen logické, že z rakovnické líhně
                    pochází i divadelníci, se kterými se potkávám na poli profesionálním. Veronika Kubařová, Adam
                    Doležal či Honza Grundman nesporně patří k nadějím českého divadla.</p>
                <p>Divadelní Rakovník bez přehlídek by byl jako hospoda bez piva. Není žádným tajemstvím, že sem jezdí
                    rádi jak vystupující soubory, tak profesionální divadelníci do odborných porot. Je to dáno nejen
                    výborným zázemím, fundovaností pracovníků Kulturního centra, ale zejména skvělou atmosférou, kterou
                    přirozenou cestou vytváří všudypřítomní členové rakovnického souboru.</p>
                <p>Zkrátka a dobře: Tyláci, jsem rád, že jste a jsem rád, že vás mám. A dost. Nebo příště napíšu pravdu.
                    Ať se dál daří!</p>
                <p>Milan Schejbal</p>
            </section>
            <section id="sec-04">
                <h2>Stanovy a jednací řád</h2>
                <p>
                    <a href="http://www.tyl-rakovnik.cz/upload/stanovy/DS%20TYL_stanovy.pdf" download>Stanovy DS Tyl</a>
                </p>
                <p>
                    <a href="http://www.tyl-rakovnik.cz/upload/stanovy/DS%20TYL_jednaci_rad.pdf" download>Jednací řád DS
                        Tyl

                    </a>
                </p>
                <p>
                    <a href="http://www.tyl-rakovnik.cz/upload/stanovy/Prihlaska%20DS%20TYL.doc" download>Přihláška DS
                        Tyl</a>
                </p>
            </section>
        </main>
    </div>
    <footer>© 2020 Divadelní spolek Tyl Rakovník</footer>
</body>

</html>