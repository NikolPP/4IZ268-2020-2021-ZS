<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Šance dětem</title>
    <link rel="stylesheet" href="../assets/css/main.css">
    <link rel="stylesheet" href="../assets/css/articles.css">
    <link rel="icon" type="image/png" sizes="16x16" href="../assets/img/img4.png">

</head>

<body>
    <header>
        <div class="menu">
            <a href="../index.html" class="menu-item">Hlavní stránka</a>
            <a href="../about/index.html" class="menu-item">O nás</a>
            <a href="../wanthelp/index.html" class="menu-item">Chci pomoci</a>
            <a href="../needhelp/index.html" class="menu-item">Potřebuji pomoc</a>
            <a href="../events/index.html" class="menu-item">Akce</a>
            <a href="index.html" class="menu-item-active"></a>
            <a href="../contacts/index.html" class="menu-item">Kontakty</a>
        </div>
    </header>
    <div class="picture-main">
        <h1>Články</h1>
    </div>
    <main>
        <div class="box">
            <article>
                <h2>Problémy s chováním</h2>
                <p>Co je to problém s chováním a co je porucha chování?</p>
                <p>Pojem „problémy s chováním“ zahrnuje široké spektrum potíží. Proto je třeba hned na počátku odlišit
                    problémy s chováním dané momentální situací či vývojově a poruchy chování jako psychologickou či
                    psychiatrickou diagnózu.

                    V prvním případě se jedná o problémy, které jsou charakteristické pro určitý věk (například vzdor
                    proti autoritám v pubertě) nebo vznikají jako reakce na momentální situaci (konflikty mezi rodiči,
                    kteří dítěti náhle věnují málo pozornosti, problémy ve škole a podobně).

                    Ve druhém případě mluvíme o lékařské diagnóze: jde o poruchu chování, která může zahrnovat vážné
                    poruchy pozornosti, jež přerostou v dlouhodobé poruchy vztahů k ostatním lidem, k vrstevníkům, k
                    rodině či k autoritám obecně nebo se s těmito poruchami kombinují. Poruchy chování bývají často
                    provázeny výraznou agresivitou vůči zvířatům nebo lidem, destruktivním chováním vůči věcem (ničení,
                    poškozování), krádežemi, lhaním a dalším rizikovým chováním. Tuto diagnózu stanovuje psycholog,
                    pedopsychiatr či etoped (tedy speciální pedagog zaměřující se na poruchy chování a rizikové
                    chování).

                    Existuje také diagnóza porucha opozičního vzdoru – vyskytuje se u dětí mezi šestým až dvanáctým
                    rokem věku a znamená extrémní vzdorovitost vůči autoritám a odmítání spolupráce. Diagnostikovat tuto
                    poruchu, která výrazně přesahuje běžné vývojové potíže, musí opět odborník.
                </p>


                <h3>Jak takové „běžné“ potíže s chováním řešit?</h3>

                <p> Pro rodinu i školu zde platí společná rada: Nastavte si jasná a srozumitelná pravidla a buďte
                    důslední. Rodič si může s dítětem sednout a situaci probrat. Je dobré vyjasnit si, co jste ještě
                    ochotni tolerovat a co již ne, a v klidu to dítěti vysvětlit.

                    Společně si vytvořte rodinná pravidla (to znamená, že pravidla nediktuje pouze dospělý). Klidně si
                    je můžete i sepsat, podepsat a třeba vyvěsit na lednici. Každý v nich bude mít svá práva i
                    povinnosti. Například je jasně dané to, kdy se píšou úkoly, jak dítě pomáhá s domácími pracemi a
                    kolik času může strávit na počítači. Domluveno je i to, jaké výhody bude mít, když bude pravidla
                    dodržovat – například ho rodič vezme po úspěšném týdnu do kina či na pizzu. Zároveň se vymyslí
                    sankce pro případ, že pravidla někdo nedodrží. Takové důsledky může dítě vymyslet samo a ví o nich
                    dopředu.

                    V nepříjemné situaci porušení pravidel pak rodič není ten, kdo trestá, neboť dítě samo vědělo, co
                    přijde, když pravidla nedodrží, mohlo se rozhodnout, zda pravidla dodrží, a toto je logický důsledek
                    jeho chování, ne rodičovská „pomsta“. Rodič takto předává dítěti zodpovědnost a nakládá s ním
                    spravedlivě. Je však důležité být zejména v počátku opravdu důsledný. Dítě si prostřednictvím
                    pravidel může uvědomit, že i rodič má svá práva a potřeby. Pravidly stanovujeme chování dítěte jasné
                    hranice, mantinely.
                </p>
            </article>
        </div>
        <div class="box">
            <article>
                <h2>Schizofrenie u dětí</h2>
                Většinou jde o problém rozvíjející se v období dospívání. Jen velice výjimečně onemocní touto
                psychotickou poruchou dítě mladší čtrnácti let.

                Pokud se u malých dětí tato porucha vyskytne, mívá jiný průběh než u dospívajících a dospělých.
                Schizofrenie se namísto halucinací a bludů u dětí projevuje „dezorganizovaným“, zmateným myšlením,
                prožíváním a chováním – nejlépe je to vidět na bizarnostech v chování a výrazně „nepřiléhavých“ emocích
                vzhledem k situaci.

                Takové dítě působí zmateně, má výbuchy emocí bez zjevné příčiny, chování je buď pro okolí
                nesrozumitelné, nebo připomíná návrat do raného dětství. Každopádně si takových projevů nelze nevšimnout
                a odborná pomoc je nutná – psychiatrické péči musí předejít důkladné neurologické vyšetření a další
                testy.

                Existuje jedna specifická forma pro dospívající věk – hebefrenní schizofrenie. Na první pohled se takto
                nemocný chová jako „extrémní puberťák“, tedy hodně vzdorovitý, extrémně kritický, porušuje dohodnutá
                pravidla, je náladový, chová se nevyzpytatelně. Při bližším kontaktu ale zjistíme, že je nálada povrchní
                a nepřiměřená, doprovázená bezdůvodným chichotáním. Myšlení je stále více zmatené, dotyčný přestává mít
                skutečný zájem o vztahy s lidmi, uzavírá se do sebe. Zde je vidět, že určit laikem (rodičem), zda jde
                ještě o pubertu, nebo o rozvíjející se závažnou duševní poruchu, je takřka nemožné snad až do chvíle,
                kdy takto nemocný provede něco velmi nečekaného, bizarního, zmateného a podezření dospělých, že s ním
                není něco v pořádku, se změní v jistotu.

                Dospívající navíc může mít tendenci své potíže před druhými co nejdéle skrývat a pobyt na dětské
                psychiatrii pak pomůže lépe odhadnout aktuální stav nemocného. Tak jako u jiných psychických problémů i
                zde platí, že čím dříve se začne nemocný léčit, tím je větší šance na úspěšný průběh léčby a tím je lépe
                předcházeno rizikům spojených s touto nemocí – totiž že pod tlakem zmatku, úzkosti a halucinací nemocný
                ublíží sobě nebo někomu jinému.
            </article>
        </div>

        <div class="box">
            <article>
                <h2>Rodiče se zdravotním postižením a společnost</h2>
                Fenoménem dnešní speciální pedagogiky je zkoumání problematiky rodičovství osob se zdravotním postižením
                z mnoha úhlů pohledu – medicínského (schopnost reprodukce, dědičnost, zdravotní rizika matky v průběhu
                těhotenství), filozofického, etického, právního a socializačního.

                Jako společnost vycházíme ze základního práva osob se zdravotním postižením na uzavření manželství, na
                založení rodiny a podobně.

                V průběhu dějin se jednotlivci i celá společnost vždy museli vyrovnávat s jedinci lišícími se od
                ostatních vzhledem, smyslovými či tělesnými vadami, duševním stavem či chorobami. Jako příklad postoje
                společnosti k osobě s postižením uveďme poznatky profesora Matějčka, který ve svých publikacích uvádí,
                že obecně přijímané normy přirozeně ovlivňují postoje nejbližších dítěte a dotýkají se ho nejprve
                nepřímo a zprostředkovaně. Teprve když jedinec vstupuje do společnosti, pociťuje působení těchto
                obecných norem přímo. Významným činitelem v postojích okolí je jedinec s postižením sám.

                V období mladé dospělosti člověk prožívá několik zásadních životních mezníků – získává stabilnější
                profesní postavení, uzavírá manželství (nebo volí jinou formu trvalejšího partnerství) a stane se
                rodičem. Rodičovství je považováno za zcela přirozené a stabilita dospělého závisí na uspokojení zejména
                této oblasti. Rodičovská role je primárně biologicky podmíněnou a důležitou součástí identity dospělého
                člověka, která má svou psychickou a sociální hodnotu. Motivaci k rodičovství ovlivňují různé faktory,
                jejichž interakce vyústí v konečné rozhodnutí mít či nemít dítě.

            </article>
        </div>

        <div class="box">

            <article>
                <h2>Nezaměstnanost</h2>
                Přijít o práci, být propuštěn a dlouhodobě čelit neúspěchu v hledání nového zaměstnání, bývá právem
                považováno za jednu z nejtíživějších krizových situací v životě člověka, ale i jeho rodiny.

                Zejména dlouhodobě nezaměstnaný ztrácí sebedůvěru, víru ve své schopnosti, postupně přichází o energii a
                optimismus. Trpí pocitem méněcennosti a zbytečnosti. Často bývá nezaměstnanost jednou z příčin deprese.
                Uzavření se do sebe a rezignace je však jen jedním z možných dopadů, záleží na typu osobnosti. U jiného
                se může zvýšit agresivita, jindy nezaměstnanost vede k alkoholismu nebo drogovým závislostem.



                <h3>Jak z toho ven?</h3>
                <p>Začněte sami u sebe!
                    Co dělat, když vás podobná situace potká, případně už potkala? Především na nic nečekejte a na
                    nikoho nespoléhejte. Přijměte odpovědnost sami za sebe a za svoji rodinu! Ztratit zaměstnání dnes
                    může každý z nás a najít nové je přitom tak obtížné, zejména v některých oblastech České republiky.

                    Jste-li rodič, pamatujte na to, že svým jednáním dáváte návod svým dětem, jak se s podobnými
                    potížemi vyrovnávat, kdyby se náhodou dostaly do podobné situace. Z tohoto pohledu je nezaměstnanost
                    úžasnou životní výzvou. Další podobné pozitivní pohledy záměrně vyhledávejte.

                </p>
                <p>Navštivte úřad práce!
                    Neoddalujte návštěvu úřadu práce – není čas na hrdinství. Nejdéle do tří pracovních dnů po skončení
                    zaměstnání podejte žádost o zařazení do evidence žadatelů o práci a žádost o podporu v
                    nezaměstnanosti.

                    Nezapomínejte, že nyní za vás nikdo neplatí sociální a zdravotní pojištění. U povinného zdravotního
                    pojištění by vám mohl naskakovat dluh, který by vám již tak nelehkou finanční situaci zbytečně
                    zatížil. Pracovníci úřadu vám vše potřebné vysvětlí a pomohou s vyplněním všech formulářů.

                </p>
                <p>Hledejte si práci vhodnou pro sebe!
                    Promyslete si a sepište si na papír v bodech, o jakou práci máte zájem. Vezměte v úvahu svoje
                    vzdělání (obor vyučení, studia, kurzy a podobně), svoji dosavadní praxi, ideální (avšak
                    realistickou) výši platu, dojíždění, směnný provoz a podobně.

                    Na jiný papír si napište, o co zájem nemáte. Pomůže vám to ujasnit si co, chcete, kam jste ochotni
                    ustoupit a co už odmítáte. Čím jasnější a přesnější budete mít představu o budoucím zaměstnání, tím
                    účinněji vám pracovníci úřadu práce mohou pomoci. Jejich cílem je zprostředkovat vám vhodné nabídky
                    zaměstnání. Vaší povinností je pak vhodnou nabídku přijmout. V případě, že bez vážných důvodů
                    odmítnete, můžete být z evidence žadatelů o zaměstnání vyřazeni.
                </p>
            </article>
        </div>


    </main>
    <footer> &copy; 2020 | Dostálková Štěpánka</footer>
</body>

</html>